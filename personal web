<!DOCTYPE html>
<html lang="zh-CN">
  <head>
    <meta charset="utf-8">
    <meta name="viewport" content="width=device-width, initial-scale=1" />
    <title> 冬瓜汤的个人网站 </title>
    <style>  
      body {
        margin: 0;
      }
    </style>
  </head>
  <body>
	 <div style="
     background-color: #f1f1f1;
     text-align: center;
     padding: 40px;
   ">
     <img src= 'https://i.imgs.ovh/2023/10/22/2zHUI.th.jpeg'alt="冬瓜汤" width="80px" height="80px" >
   </div>
   <div style="
     max-width:700px;
     margin: 30px auto;
     padding: 15px;
     color: black;
     background-color:pink;
   ">
     <center>春江潮水连海平，海上明月共潮生。

滟滟随波千万里，何处春江无月明！

<p>江流宛转绕芳甸，月照花林皆似霰；

空里流霜不觉飞，汀上白沙看不见。</p>

<p>江天一色无纤尘，皎皎空中孤月轮。

江畔何人初见月？江月何年初照人？</p>

<p>人生代代无穷已，江月年年望相似。

不知江月待何人，但见长江送流水。</p>

<p>白云一片去悠悠，青枫浦上不胜愁。

谁家今夜扁舟子？何处相思明月楼？</p>

<p>可怜楼上月裴回，应照离人妆镜台。

玉户帘中卷不去，捣衣砧上拂还来。</p>

<P>此时相望不相闻，愿逐月华流照君。

鸿雁长飞光不度，鱼龙潜跃水成文。</P>

<p>昨夜闲潭梦落花，可怜春半不还家。

江水流春去欲尽，江潭落月复西斜。</p>

<p>斜月沉沉藏海雾，碣石潇湘无限路。

不知乘月几人归，落月摇情满江树。</center>
     
   </div>
   <div style="
     background-color: #f1f1f1;
     text-align: center;
     padding: 40px;
     font-size: 12px;
   ">
     <p>版权所有</p>
     <a href="htpps://kangwenchang.com/">友情链接</a>
   </div>
  </body>
</html>
